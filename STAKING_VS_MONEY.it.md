_Originariamente pubblicato il 21 novembre 2023 da All in Bits, Inc; Christina
Comben, Adriana Mihai, Giuseppe Natale, Jae Kwon, Valeh Tehranchi_

# NWV alla Proposta 848 - $ATOM NON Deve Essere Denaro.

AiB voterà a breve NWV (*No With Veto* - No con Veto) alla proposta 848,
l'"Halving" di $ATOM, che mira a trasformare il token $ATOM in un token
monetario piuttosto che in un token di staking. Noi diamo primaria importanza
alle componenti fondamentali di Cosmos, quali la sicurezza, la sostenibilità e
la decentralizzazione, e non possiamo sostenere una proposta che potrebbe
minacciare questi pilastri fondamentali. Il dimezzamento dell'inflazione
massima di $ATOM in questo momento, senza sufficiente ricerca e discussione,
porterà a risultati indesiderati, nello specifico abbassando significativamente
il rapporto di $ATOM in staking, ostacolando la crescita dell'adozione di IBC
e ICS, influenzando la sostenibilità dei validatori e mettendo a rischio
l'intero Cosmos network.

La Proposta 848 rappresenta un cambiamento significativo rispetto alla
tokenomics stabilita del Cosmos Hub, che ha mantenuto il nostro ecosistema
sicuro e affidabile fin dalla sua nascita. Sebbene la proposta 848 sostenga che
potrebbe beneficiare la Zona Economica di $ATOM (AEZ) e aumentare la
competitività di $ATOM nello spazio DeFi, noi non siamo d'accordo e solleviamo
le seguenti preoccupazioni sostanziali:

## Destabilizzazione del Modello di Sicurezza

Un hub IBC non può essere messo in sicurezza da un token monetario. Mettere in
sicurezza la blockchain con un token monetario potrebbe avere senso per dei
non-hub che non dipendono dalla sicurezza dei token "peg" (ancoraggi) con IBC
(ad esempio, se la blockchain è preoccupata solo di sé stessa). Ma ciò non è
vero per definizione nel Cosmos delle blockchain interconnesse via IBC. Un
buon token monetario è per definizione ampiamente distribuito, e quindi una
proporzione minore sarebbe messa in staking usando i validatori. Ciò lascia la
governance della blockchain esposta all'essere presa da chiunque abbia una
quantità sufficiente di questi token monetari, e l'aumento della liquidità di
questo token garantisce praticamente il successo di qualsiasi avversario con
sufficiente capitale. Quando la concorrenza è il sistema bancario tradizionale,
c'è ampio capitale da utilizzare contro il meno favorito.

Al contrario, un token di staking che mantiene la super maggioranza (ad esempio
⅔) in staking ha meno token liquidi in circolazione, quindi non è garantito che
l'avversario possa acquistarne abbastanza sul mercato per riuscire a prendere
il controllo; mentre in alcuni casi potrebbe essere possibile, è anche vero che
nello scenario con $ATOM come denaro, il successo della presa di controllo da
parte dell'avversario è praticamente garantito, date ipotesi ragionevoli. Non
ha senso a lungo termine cambiare ciò che potrebbe essere sicuro contro gli
avversari più potenti, in qualcosa che è garantito di fallire. E se il lettore
non è d'accordo che il modello dovrebbe essere resiliente contro gli avversari
più potenti, vuol dire che il lettore non è consapevole della Storia.

Se la proposta 848 dovesse essere approvata, darebbe inizio a un precedente che
avvia la discesa lungo la scivolosa china del comportamento degenerato (in
gergo "degen"), incoraggiando sempre più "degen" della rendita a ridurre
ulteriormente l'inflazione e, in generale, la composizione e l'intelligenza del
token $ATOM diminuiranno a tal punto da prendere decisioni dannose e
pericolose; poiché i detentori dei token non sono esperti di tokenomics come
dovrebbero essere, e invece si preoccupano solo del rendimento a breve termine.
Questo è aggravato dal fatto che il Cosmos Hub Gaia è un hub di token peg via
IBC, e quindi ci saranno incentivi reali per le parti malevoli a ingannare gli
elettori inconsapevoli nell'approvare qualcosa che è dannoso per l'Hub, i suoi
utenti e Cosmos in generale, o per le parti malevoli a utilizzare il loro
potere di voto per rubare questi token direttamente.

L'utilità primaria di $ATOM è – ed è sempre stata – lo staking. $ATOM non è
stato mai progettato per essere un token monetario, ma un token di staking che
abilita un hub IBC che richiede il massimo livello di sicurezza (vedi il
[documento
originale](https://github.com/cosmos/cosmos/blob/0141bbcdbf68a784348ba059096f8238c696f9a8/Cosmos_Token_Model.pdf)
sul modello del token). Il design originale dell'inflazione dinamica di $ATOM,
agendo come una penalità per i non-staker, svolge un ruolo cruciale
nell'incentivare la partecipazione al network e la sicurezza limitando
intenzionalmente la quantità di $ATOM liquidi sul mercato, in modo da rendere
le prese di controllo ostili proibitivamente costose. La Proposta 848 rischia
di minare questi principi fondamentali e di destabilizzare il modello di
sicurezza del network.

## Entrate Fantasma e Argomentazioni Errate

Non dovremmo approvare proposte basate su premesse errate. Il modo in cui i
sostenitori della proposta 848 hanno calcolato il costo della sicurezza, così
come, in generale, il modo in cui la comunità calcola la rendita o le entrate
dallo staking, è fondamentalmente sbagliato perché $ATOM è un token di staking
con ⅔ in staking. Ciò di cui abbiamo bisogno ora è affrontare questo problema
spiegando meglio il modello mentale a tutti e ottenendo il necessario
chiarimento dalle autorità fiscali. Si prega di notare che nulla di quanto qui
esposto è un consiglio fiscale, e dovreste parlare con i vostri consulenti
fiscali.

Quando il tasso di inflazione annuo composto di $ATOM è del 20% e, dato che
generalmente ⅔ di $ATOM sono in staking, quando mettete in staking i vostri
$ATOM, ottenete un rendimento del 30% dallo stake originale, annualmente.
Quello che la maggior parte delle persone fa qui è assumere che l'aumento del
30% nella fornitura di token moltiplicato per il prezzo del token $ATOM sia
tutto rendita, ma crediamo che questo sia il modo sbagliato di calcolare la
rendita netta per il token di staking $ATOM. Sebbene il numero totale di $ATOM
che si possiedono alla fine dell'anno sia 1.3x in quantità, la realtà è che
ogni $ATOM è anche diminuito in utilità e valore proporzionali a causa
dell'inflazione sostanziale del 20%. Ciò che conta non è il numero di $ATOM che
si possiede, ma la frazione che si possiede rispetto al totale. La rendita
effettiva considerando l'inflazione è in realtà 1.3x / 1.2x, che equivale
all'8,33%. Questo è un fattore enorme di 3,6 a 1.

Come esercizio mentale, se dovessimo raddoppiare la quantità di token $ATOM per
ogni indirizzo e mantenere lo stesso rapporto di staking, il prezzo di $ATOM
diminuirebbe immediatamente del 50% (ma il valore netto delle nostre
partecipazioni non cambierebbe); e di solito questo non dovrebbe essere visto
come un evento tassabile, e non lo è nel caso di uno stock split.

Come altro esercizio mentale, considerate la definizione di $MASS = $ATOM /
somma($ATOM), dove somma($MASS) equivale, ad esempio, a 1. Questa unità di
misura rappresenta meglio il valore intrinseco del token $ATOM come frazione
del totale. Con questa unità di misura, la rendita calcolata sarebbe
effettivamente dell'8,33% (a differenza del 30% nel nostro esempio).

Oltre al modello basico e al modello $MASS, il terzo modello propone di
bruciare i token dei non-staker e affermare che gli staker non hanno alcuna
rendita. Questo è anche ragionevole – solo perché la proprietà relativa in
rapporto è aumentata non significa che debba essere trattata come rendita, dal
momento che lo scopo principale è disincentivare i token non in staking ed è
una forma di punizione per una minoranza (di ⅓ più o meno). Naturalmente, si
può ribaltare questo argomento e dire che è comunque un incentivo allo staking
(può essere visto in entrambi i modi), quindi ecco un esempio chiarificatore;
se la distribuzione di $ATOM fosse come il denaro e massivamente distribuita, e
se solo l'1% degli $ATOM fosse in staking, allora l'inflazione diretta agli
staker sarebbe più chiaramente rendita.

In confronto, se il 99% degli $ATOM fosse in staking, anche con un ridicolo
tasso di inflazione del 1.000.000% (per amor di argomento) l'inflazione non
dovrebbe essere vista come rendita poiché la distribuzione complessiva in
rapporto non è cambiata di molto alla fine della fiera; naturalmente,
percepiamo questo più come una penalità per l'1% che è stato inflazionato. La
differenza è che il primo cambia la distribuzione molto più del secondo
(generalmente, l'1% non è come il 100%), e poiché dipende da una variabile
continua (il tasso di inflazione), è chiaro che un token può essere su uno
spettro. Tuttavia è anche corretto dire che la tokenomics originale di $ATOM lo
rende principalmente una penalità piuttosto che un incentivo.

Questo non è un consiglio fiscale, ma ci rivolgeremo alle autorità fiscali
competenti per ottenere maggiore chiarezza e argomentare a favore di questo
modello. Di tutte le opzioni a nostra disposizione, continuare a calcolare la
rendita in modo ingenuo è l'opzione meno favorevole e irrazionale perché è
inutilmente autolesionista.

Coloro che votano a favore della #848 e scelgono di deviare dall'obiettivo di
staking dei ⅔ (che è ciò che accadrà dopo la #848) stanno ulteriormente
danneggiando se stessi e gli altri distruggendo gli argomenti di cui sopra a
favore di un trattamento fiscale più favorevole. Le ricompense generate
dall'inflazione di un token monetario è meno probabile che vengano viste come
una penalità per il non-staking, è più probabile che vengano inquadrate come
un incentivo positivo allo staking.

## Un Cattivo Precedente

Coloro che hanno argomentato a favore della #848 sono arrivati fino al punto di
sostenere che stanno semplicemente valutando l'interesse degli staker. Questo
cambiamento fondamentale nella tokenomics, che va contro la sicurezza e la
stabilità, viene proposto senza i dovuti avvertimenti sul vero scopo inteso
(rendere $ATOM un token monetario) e sui suoi effetti. Viene inoltre proposto
senza una pianificazione sufficiente e garanzie di qualsiasi tipo di coerenza,
e senza le necessarie divulgazioni dei rischi. In effetti non abbiamo nemmeno
ancora una Costituzione ratificata per il Cosmos Hub. Per di più, per
peggiorare le cose, questa proposta viene marchettata come un “halving” (un
dimezzamento) che comporti un impatto sul movimento del prezzo, mentre ciò che
è proposto non è per nulla simile alla programmazione immutabile dell'halving
di Bitcoin.

## Ulteriore Diminuzione del Rapporto di Staking

Come indicato nella proposta, l'attuale rapporto di staking del Cosmos Hub è
leggermente al di sotto dell'obiettivo, non superando la soglia dei ⅔. Questa
condizione esistente solleva una preoccupazione significativa: dimezzando
l'inflazione massima, la proposta arresta effettivamente l'aumento del tasso di
rendimento dello staking, un meccanismo attualmente in atto per disincentivare
il non-staking e spingere il rapporto di staking verso l'obiettivo.

Il design del Cosmos network regola dinamicamente il tasso di inflazione per
incoraggiare lo staking quando il rapporto di staking è al di sotto della
soglia desiderata. Questo meccanismo sta funzionando come previsto, aumentando
gradualmente il tasso di inflazione per incentivare più detentori di $ATOM a
mettere in staking i loro token, garantendo così la sicurezza del network. E ha
funzionato come previsto in passato, come mostrato nel grafico qui sotto.
Tuttavia, il grafico è stato citato come dimostrazione che il meccanismo non
funziona usando calcoli errati (tuttavia, ammettiamo che la velocità di
cambiamento potrebbe essere più rapida). La riduzione proposta probabilmente
comporterà una ulteriore diminuzione del rapporto di staking quando il
meccanismo dovrebbe invece spingere il rapporto ad aumentare.

![grafico del tempo vs rapporto di staking su
Gaia](https://github.com/atomone-hub/genesis/blob/0e65b56e4a0739287f2615ebd2c99d0c1bab4a74/resources/stakingrate.png)

La proposta sostiene che l'alto tasso di inflazione di $ATOM rende meno
competitive le prospettive di resa della DeFi. La proposta afferma: “Tuttavia,
a causa dell'alto tasso di inflazione di $ATOM, il rendimento della DeFi può
difficilmente competere, il che rallenta la crescita degli utenti e
l'adozione”. Prima di tutto, questo è un grave fraintendimento del reale
rendimento dall'inflazione, che, come detto prima, con il massimo tasso di
inflazione annuo composto del 20%, non è al massimo del 30% di rendimento
annuo, ma un netto 8,33%. In secondo luogo, il ragionamento è completamente
errato perché se il rendimento di $ATOM è così alto allora dovrebbe aumentare
la crescita degli utenti e l'adozione, non diminuirla. Questo sarebbe qualcosa
da celebrare, se vero, non da soffocare.

L'alto tasso di inflazione di $ATOM lo rende inadatto all'uso nelle
applicazioni DeFi perché $ATOM si inflaziona di più rispetto ai rendimenti offerti.
Ma $ATOM non è mai stato inteso per essere utilizzato in questo modo come denaro.
Ha più senso utilizzare un servizio di “staking liquido” (un termine improprio)
per gestire lo staking di $ATOM e utilizzare i più deflazionari token di
staking liquidi risultanti nelle applicazioni DeFi, ma comporre gli interessi
in questo modo aumenta anche il rischio e non è senza costi.

Con il supporto di tali servizi di gestione dello staking che offrono un token
derivato più deflazionario, devono esserci ulteriori controlli contro le prese
di controllo ostili limitando o rallentando quanti token di “staking liquido”
possono essere convertiti di nuovo in $ATOM. Altrimenti, ci sarebbe poca
differenza di sicurezza tra un token $ATOM monetario e un token $ATOM di
staking, ma la distinzione tra il token di staking e il token deflazionario più
liquido è alla base dell'introduzione di misure di controllo con diversi
compromessi. Altrimenti, restiamo con delle leve grezze per gestire questa
questione chiave sulla sicurezza, come la percentuale di stake che può
utilizzare ICS, che non è esattamente ciò che abbiamo bisogno di misurare.

## Token Peg e IBC

Il vero rischio per la sicurezza qui non riguarda l'economia della AEZ con ICS,
perché ciò che è all'interno dell'AEZ via ICS è assicurato dallo stesso insieme
di validatori, e la blockchain può concordare di annullare qualsiasintransazione
che sia considerata come causa di furto (ad esempio, attraverso un exploit). Il
vero rischio sta nei token in peg via IBC sul Cosmos Hub. I tokenn che sono
controllati dall'Hub ma provengono da altre blockchain esterne all'Hub e all'AEZ
sono tutti a rischio di furto.

Tutti questi token, di default, creano un vero incentivo per un attore malevolo
a sfruttare la situazione. Questo potrebbe essere tollerabile se l'importo
totale dei token in peg via IBC non superasse mai il valore dei token $ATOM
(ipoteticamente monetari) messi in staking diviso per 3 (dato che solo ⅓ è
garantito essere sanzionabile per attacchi di double-spend con una partizione
di rete), ma non possiamo presumere che l'Hub farà rispettare questa invariante
quando i suoi elettori non riescono a comprendere i rischi della trasformazione
di $ATOM in un token monetario. Inoltre, la maggior parte dei token potrebbe non
essere liquida, e un risarcimento potrebbe non essere un rimedio sufficiente
per le vittime.

## Il Tasto Dolente degli Incentivi dei Validatori

Gli incentivi per i validatori sono rotti nel Cosmos Hub ad oggi. Ogni
validatore dovrebbe essere incentivato in modo approssimativamente uguale a
mettere in sicurezza ogni blockchain ICS nell'AEZ, perché il lavoro che ogni
validatore dovrebbe svolgere per mettere in sicurezza ogni blockchain ICS è
approssimativamente lo stesso. L'attuale modello di incentivi che premia i
validatori in proporzione alla loro quota (moltiplicata per la loro commissione
impostata) è difettoso in questo senso, perché nulla garantisce che i
validatori in coda ricevano la rendita di cui hanno bisogno per rimanere
competitivi rispetto ai validatori in cima, e questo è aggravato con la scalare
di ICS. In scala sufficientemente grande, tutti i validatori in coda
diventeranno necessariamente insolventi e falliranno, mentre quelli che lottano
per rimanere a galla e sopravvivere dovranno necessariamente prendere decisioni
commerciali che influenzano la sicurezza di quel validatore. Questo non è solo
subottimale, ma crudele.

Il cambiamento proposto colpisce sproporzionatamente i validatori più piccoli.
Anche se questo dovesse cessare di essere un problema una volta che gli
incentivi per i validatori saranno corretti per essere più uguali, rimane
comunque un problema fino a quando il modello complessivo di incentivi per i
validatori non sarà corretto, e quindi presenta un rischio inutile per i
validatori più piccoli. Un'analisi ha mostrato che oltre il 74% dei validatori
del Cosmos Hub rischia di diventare non redditizio con meno di sei blockchain
consumer. Ridurre l'inflazione massima può solo esacerbare questo problema e
rendere tutti questi validatori non redditizi ancor prima. Non dovremmo mai
tollerare il rischio di fallimenti di massa dei validatori che possano portare
alla centralizzazione.

## Nemmeno Il Tasso Minimo di Inflazione Dovrebbe Cambiare

Sebbene sia vero che, con lo scalare delle transazioni abilitate da ICS, i
ricavi dalle commissioni sulle transazioni possono portare e probabilmente
porterebbero il tasso di inflazione a zero e persino negativo se lo
permettessimo, ciò non è positivo se porta alla promozione e adozione del token
$ATOM come token monetario (e lo farà). Per questo motivo, non suggeriamo di
rimuovere nemmeno i limiti minimi del tasso di inflazione del 7%. Ciò aiuterà a
mantenere l'intelligenza della distribuzione del token $ATOM e a prevenire che
i detentori di token ingenui lo influenzino negativamente (e il target
demografico di un token monetario è ingenuo perché è la popolazione generale).

La conseguenza negativa del mantenimento del limite minimo di inflazione al 7%
è che il rapporto dei token in staking potrebbe salire al di sopra dei ⅔ e la
quantità di offerta liquida essere troppo piccola per una misura precisa
della capitalizzazione di mercato del token di staking, il che può impattare
negativamente sulla sicurezza quantificabile offerta dall'Hub. Tuttavia, questo
effetto è limitato perché quando i ricavi dalle transazioni ICS sono elevati
(presumibilmente il perché dell'alto tasso di staking), allora ci sono altri modi
per calcolare il valore dell'Hub attraverso i suoi ricavi continui, a patto che
le commissioni siano pagate principalmente in token diversi dal token $ATOM.

## Quale Direzione Prendere Adesso?

Sebbene siamo fermamente contro la proposta 848 per tutte le ragioni
dettagliate in precedenza, dovrebbe sempre esserci spazio per la
sperimentazione, l'innovazione e la discussione e il dibattito aperti - purché
ci sia accordo nel non compromettere mai la sicurezza del network e nel seguire
un approccio cauto e misurato. Dato che $ATOM non dovrebbe essere un token
monetario, l'attuale design con un tasso di inflazione minimo del 7% e uno
massimo del 20% messo in atto per mettere in sicurezza il network sta
funzionando come previsto. Qualsiasi modifica a questo modello genererebbe la
tentazione di marchettare $ATOM come un token monetario.

Quello che vorremmo fare invece è iniziare una discussione per aggiustare la
funzione `NextInflationRate` per farla diventare più reattiva nel raggiungere
il rapporto di staking target. Proviamo a trovare insieme il modo migliore di
farlo e a discutere apertamente i pro e i contro. Bilanciare la competitività
di mercato con gli aspetti fondamentali di sicurezza del network e di stabilità
economica è essenziale per la crescita e il successo continuati del Cosmos
network.

Guardando agli attuali risultati della proposta finora e al discorso che
vediamo dalla comunità, c'è una chiara mancanza di leadership nel guidare la
comunità verso il prendere le decisioni necessarie. Fin dalla proposta 82
stiamo lavorando a proposte per migliorare la governance del Cosmos Hub che
dovrebbero essere prioritarie rispetto a proposte come la 848. Tuttavia, la ICF
non sembra essere d'aiuto e spesso è coinvolta nel sostenere cattive proposte.
Anche se riuscissimo a vincere qui sconfiggendo la 848 dopo aver votato NWV (e
invitiamo tutti a fare lo stesso e cambiare i voti in NWV), la situazione
complessiva non è favorevole a ciò di cui abbiamo bisogno per avere successo, e
senza misure attive, vediamo questa situazione continuare a peggiorare.

Pubblicheremo presto un piano che migliorerà questa situazione con l'Hub.
Rimanete sintonizzati per maggiori informazioni.

—----

## Thread su Twitter

1/ Cari Cosmonauti, All in Bits (AiB) voterà NWV sulla proposta 848, Halving di
ATOM. Diamo valore alle componenti fondamentali di Cosmos, quali sicurezza,
sostenibilità e decentralizzazione, e non possiamo sostenere una proposta che
minaccia i suoi pilastri fondamentali.

2/ #848 mira a trasformare il token $ATOM in un token monetario. Ma l'utilità
primaria di $ATOM è – ed è sempre stata – l'essere un token di staking che
abilita un hub IBC che richiede il massimo livello di sicurezza.

3/ “Dimezzare” l'inflazione massima di $ATOM senza sufficiente ricerca e
discussione porterà a risultati indesiderati, abbassando significativamente il
rapporto di $ATOM in staking, ostacolando la crescita di IBC e ICS,
impattando la sostenibilità dei validatori e mettendo a rischio il
Cosmos network.

4/ #848 rappresenta un cambiamento significativo dalla tokenomics stabilita
del Cosmos Hub che ha mantenuto il nostro ecosistema sicuro e affidabile.
Inoltre, la proposta viene marchettata come un “halvening”, ma non è per
nulla simile alla programmazione immutabile dell'halvening di Bitcoin.

5/ Il modo in cui i sostenitori della proposta 848 hanno calcolato il costo
della sicurezza, così come, in generale, il modo in cui la comunità calcola la
rendida o le entrate dallo staking, è fondamentalmente errato. Non dovremmo
approvare proposte basate su premesse errate.

6/ #848 colpisce sproporzionatamente i validatori più piccoli. Un'analisi ha
mostrato che oltre il 74% dei validatori del Cosmos Hub rischiano di
diventare non redditizi con meno di 6 blockchain consumer. Non dovremmo
discutere di ridurre l'inflazione massima senza prima risolvere il problema
degli incentivi dei validatori.

7/ C'è una chiara mancanza di leadership nel guidare la comunità verso il
prendere le decisioni necessarie, e temiamo che questa situazione continuerà a
peggiorare. Stiamo quindi lavorando a un piano per migliorare questa situazione
che condivideremo presto con la comunità.

8/ Una comprensione approfondita degli argomenti presentati è vitale per
prendere decisioni informate, e invitiamo la comunità a valutare i punti
sollevati e partecipare attivamente alla discussione. Per i dettagli completi,
si prega di leggere il nostro post completo:
https://forum.cosmos.network/t/proposal-set-max-inflation-at-10/11841/240?u=aib

9/ Terremo uno spazio Twitter alle 22:00 PDT oggi (7:00 CET di mercoledì) per
discutere la proposta #848. Se condividi le nostre preoccupazioni o vorresti
contribuire in modo significativo alla discussione, unisciti a noi e fai parte
del dialogo. #CosmosDebate #TwitterSpace
